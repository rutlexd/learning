# while
lesson 32
1. Створіть змінну, яка рівна 1.
   Завдяки циклу збільшуйте її на 1 кожну ітерацію.
   Задача - вивести числа від 1 до 100 (включно).

2. Задача: вивести числа від 0 до того, яке ввів користувач.
   Тобто спочатку попросіть в користувача ввести число,
   ЯКЕ БІЛЬШЕ ЗА 0. Якщо він введе 0, або від'ємне - виведіть
   повідомлення "Неправильне число". Якщо введе правильне - запускайте
   цикл і виводьте числа від 0 до його числа (вкелючно).

3. Давайте пробачимо користувачу помилку в попередній задачі.
   Переробіть код так, щоб коли він вводив число менше або рівне 0,
   йому виводилося повідомлення "Ви ввели не додатнє число",
   після чого він знову може вводити число.

   Підказка: ввід числа має находитися також в циклі.

4. Користувач вводить 2 числа: спочатку менше, потім більше. Виведіть
   на екран всі числа в цьому діапазоні. Тобто якщо користувач вводить
   2 і 8, ваша задача вивести 2 3 4 5 6 7 8.

5. А якщо в попередній задачі користувач введе спочатку більше число, а потім менше?
   Якщо ви це не врахували, але виконали попередню задачу, то у вас при такому
   розкладі нічого не виводить. А я хочу, щоб коли користувач ввів числа, наприклад,
   8 і 2, то все одно виводилося 2 3 4 5 6 7 8. Для цього перед виводом чисел
   перевірте чи перше число більше за друге. Якщо так - поміняйте їх місцями.
   Не знаєте, як міняти значення двох змінних місцями? Спробуйте додуматися самі.
   Не виходить? Гугліть.

6. Напишемо гру, в якій користувач відгадує число комп'ютера. Комп'ютер загадує число 27.
   Користувачу гра говорить "Відгадайте число комп'ютера. Він загадав число від 0 до 100".
   Користувач вводить число. Якщо воно рівне 27 - виводиться повідомлення "Ви угадали!" і
   гра закінчується. Якщо він не вгадав, то виводиться повідомлення "Ви не угадали. 
   Спробуйте знову".

   При цьому в грі є лічильник спроб. Коли гравець відгадує число, гра його не тільки вітає,
   але й виводить кількість спроб, які знадобилися гравцю для відгадування.

7. Давайте перепишемо попередню гру, зробивши її легшою. Добавте такий функціонал, який
   підказує гравцю наступне - якщо він вводить число, яке більше за число комп'ютера - виводиться
   повідомлення "Ви не вгадали. Я загадав МЕНШЕ число.". Якщо гравець введе менше - виводиться
   повідомлення "Ви не вгадали. Я загадав БІЛЬШЕ число.".

8. Переробіть задачу №5 так, щоб виводився не діапазон чисел, а їх сума.

9. Користувач вводить наступні речі:
   - Суму, яку він кладе на депозит
   - Через скільки років він забере суму.
   Програма має вивести йому на екран, яку суму він забере через указану кількість років.
   Схема наступна: кожний рік до суми, яку поклав на депозит користувач, додається
   його початкова сума + 5% від початкової суми. Тобто
   якщо користувач ввів 100 доларів і 5 років, то обрахунок йде наступний:

   Через 1 рік сума рівна:   100 + (100 + 100 * 0.05) = 205
   Через 2 роки сума рівна:  205 + (100 + 100 * 0.05) = 310
   Через 3 роки сума рівна:  310 + (100 + 100 * 0.05) = 415
   Через 4 роки сума рівна:  415 + (100 + 100 * 0.05) = 520
   Через 5 років сума рівна: 520 + (100 + 100 * 0.05) = 625

   Отже треба вивести 625 доларів.
  
10. Перепишіть попередню задачу так, щоб до суми кожного року добавлялася початкова сума + 5%
    ВІД ТЕПЕРІШНЬОЇ СУМИ. Тобто якщо користувач ввів 100 доларів і 5 років, то 
    обрахунок йде наступний:

    Через 1 рік сума рівна:   100.00 + (100 + 100.00 * 0.05) = 205
    Через 2 роки сума рівна:  205.00 + (100 + 205.00 * 0.05) = 315.25
    Через 3 роки сума рівна:  315.25 + (100 + 315.25 * 0.05) = 431.01
    Через 4 роки сума рівна:  431.01 + (100 + 431.01 * 0.05) = 552.56
    Через 5 років сума рівна: 552.56 + (100 + 552.56 * 0.05) = 680.19

    Отже треба вивести 680.19 доларів.

11. Перепишіть попередню задачу так, щоб до суми кожного року добавлялася 
    ТЕПЕРІШНЯ СУМА + 5% ВІД ТЕПЕРІШНЬОЇ СУМИ.
    Тобто якщо користувач ввів 100 доларів і 4 років, то обрахунок йде наступний:

    Через 1 рік сума рівна:   100.00 + (100.00 + 100.00 * 0.05) = 205
    Через 2 роки сума рівна:  205.00 + (205.00 + 205.00 * 0.05) = 420.25
    Через 3 роки сума рівна:  420.05 + (420.05 + 420.05 * 0.05) = 861.51
    Через 4 роки сума рівна:  861.51 + (861.51 + 861.51 * 0.05) = 1766.10

    Отже треба вивести 1766.10 доларів.

12. Користувач покористувався нашою програмою із задачі №11 і не вірить, що йому мають заплатити
    саме стільки. Він просить вивести йому, яка сума депозиту находиться в банку кожного року.
    Тобто тепер вам треба виводити суму депозиту кожну ітерацію циклу.

13. Окей, але користувач всеодно не розуміє, звідки беруться ці суми. Він просить не тільки
    виводити суму депозиту кожного року, а й показувати, які числа використовуються у
    формулі обчислення.

    Ваша задача вивести на екран інфорамцію саме так, як вона виглядає в задачі №11. Тобто
    якщо користувач ввів 100 доларів і 4 років, то ВИВІД (не лише обрахунок) буде наступний:

    Через 1 рік сума рівна:
    100.00 + (100.00 + 100.00 * 0.05) = $205     <- саме так має виглядати текст на екрані

    Через 2 роки сума рівна:
    205.00 + (205.00 + 205.00 * 0.05) = $420.05  <- саме так має виглядати текст на екрані

    Через 3 роки сума рівна:
    420.05 + (420.05 + 420.05 * 0.05) = $861.51  <- саме так має виглядати текст на екрані

    Через 4 роки сума рівна:
    861.51 + (861.51 + 861.51 * 0.05) = $1766.10 <- саме так має виглядати текст на екрані

    Ваша фінальна сума: $1766.10. <- саме так має виглядати текст на екрані
